---
title: Odovzdávanie prác
---

## Zmena zadania

  - Názov práce musí byť rovnaký s názvom uvedeným v zadaní práce
  - Ak chcete (so súhlasom školiteľa) zmeniť názov alebo jazyk práce, je
    potrebné v dostatočnom predstihu zmeniť zadanie
  - Na to treba súčinnosť školiteľa a garanta, preto to riešte
    iba ak naozaj treba a dostatočne skoro pred termínom odovzdania
  - Nové zadanie treba odniesť aj na študijné s podpismi študenta a
    školiteľa

## Elektronická verzia práce

  - Odovzdáva sa v systéme AIS určeného termínu
  - Pdf súbor, ktorý sa dá previesť na čistý text
      - prevod na text si môžete otestovať [na stránke
        CRZP](http://testdoc.crzp.sk/?fn=main)
      - Ak nemáte v práci správne diakritiku, skúste si nainštalovať
        balíčky [cm-super](https://www.ctan.org/pkg/cm-super) a
        [cmap](https://www.ctan.org/pkg/cmap); balíček cmap treba aj
        použiť cez `\usepackage` (v ubuntu texlive-latex-recommended a
        cm-super)
  - Má obsahovať nepodpísané zadanie (stiahnite si z AIS, v prípade
    problémov kontaktujte doc. Brejovú)
      - Anglické práce majú mať zadanie v obidvoch jazykoch
  - Pri odovzdávaní treba vyplniť aj ďalšie údaje, napr. abstrakt a
    počet strán (posledná číslovaná strana)
  - Vo zvláštnom súbore môžete odovzdať prílohy (napr. zdrojový text
    vášho programu, príp. dáta a pod., vo formáte zip, príp. tgz)
      - Ak je vaša príloha príliš veľká a nepodarí sa vám ju odovzdať,
        doneste ju aspoň na USB kľúči spolu s vytlačenou prácou. USB
        vložte do obálky, na ktorú napíšete vaše meno, názov práce a
        rok.
  - Keď máte odovzdanú prácu aj prílohy a všetko dobre prekontrolované,
    označte prácu ako finálnu. Potom už nie je možné v práci robiť
    žiadne ďalšie zmeny.

## Licenčné zmluvy

  - Po odovzdaní práce vám AIS vygeneruje dve licenčné zmluvy podľa
    zákona

Údaje pre podmienky zmluvy vypĺňate pri odovzdávaní práce v AIS:

*Čl. 3 Spôsob použitia diela a rozsah licencie*

*(1) Autor súhlasí so zverejnením diela a udeľuje používateľovi súhlas
na sprístupňovanie digitálnej rozmnoženiny diela verejnosti spôsobom
umožňujúcim hromadný prístup, a to prostredníctvom
knižnično-informačného systému nadobúdateľa.*

*(2) Používateľ je oprávnený dielo po jeho zaradení do
knižnično-informačného systému sprístupniť verejnosti najskôr po
uplynutí*

  - *------ mesiacov odo dňa registrácie diela,*
  - *bez odkladnej lehoty.*

*(3) Používateľ je oprávnený dielo sprístupniť verejnosti*

  - *len s použitím*
  - *aj bez použitia*

*takých technologických opatrení, ktoré zabránia verejnosti dielo trvalo
ukladať na pamäťové médium alebo ju tlačiť.*

Odkladná lehota 1-24 mesiacov

  - 12 a viac mesiacov: treba podať žiadosť cez AIS, cez AIS sa k nej má
    vyjadriť aj školiteľ, schvaľuje fakulta, treba žiadať v predstihu
    pred odovzdaním

Pozor, odkladná doba je vždy časovo limitovaná a aj počas nej nie je
obsah vašej práce úplne zaručene chránený, má k nemu prístup pomerne
veľa osôb, napr. z fakulty

  - Používa sa, ak so školiteľom plánujete v najbližšom čase výsledky
    publikovať a nechcete, aby vás niekto predbehol
  - Údaje podliehajúce ochrane obchodného tajomstva, utajovanej
    skutočnosti alebo osobných údajov nedávajte do práce ani ako
    prílohu
      - Ak sú potrebné pre posúdenie práce, dohodnite sa s garantom, ako
        ich sprístupníte oponentovi a komisii

Ak ste časť textu práce niekde publikovali, podmienky vydavateľa môžu
zakazovať zverejnenie v registri záverečných prác a vo fakultnej
knižnici

  - dá sa riešiť čestným vyhlásením v AIS

## Vytlačená verzia práce

  - Má byť identická s elektronickou
  - Jednostranná alebo obojstranná tlač (podľa nastavení v LaTeXu),
    pevná väzba (tvrdé dosky alebo termoväzba), nesmie
    byť možné vyberať stránky
  - Elektronické prílohy stačí odovzdať do AIS,
    netreba ich prikladať k vytlačenej práci
  - Pozor na správnu úpravu titulnej stránky a ďalších povinných
    náležitostí
  - Odovzdáva sa jedna kópia práce
  - Vo vytlačenej práci nemusia byť podpisy v zadaní (v pdf nesmú byť podpisy)
  - Ak nemajú na študijnom oddelení aktuálnu verziu vášho zadania, treba
    ju tam zaniesť, podpísanú študentom a školiteľom
  - V prípade prác v angličtine treba mať v práci aj pre archiváciu
    obidve jazykové verzie zadania
  - Po obhajobe vám vytlačenú prácu vrátime, môžete si ju nechať na pamiatku

## Odovzdávanie vytlačených prác

- Prácu odovzdajte na nácviku obhajob počas skúškového obdobia
- Ak máte nácvik obhajob uznaný napr. z minulého roku, prácu ideálne doneste aj tak na začiatok nácviku niektorej skupiny alebo pošlite po spolužiakovi

Prineste

  - 1 kópiu práce,
  - 1 kópiu titulnej strany (strana, na ktorej je aj pracovisko a
    študijný program),
  - elektronickú prílohu, ak sa ju nepodarilo nahrať do systému kvôli
    veľkosti

## Po odovzdaní

  - Vaša práca bude odoslaná na kontrolu originality a tiež oponentovi
    (ktorého vyberá garant)
  - Školiteľský aj oponentský posudok nájdete v AIS, mali by ste ho
    dostať aspoň 3 dni pred obhajobou
  - Prezentáciu na obhajobu odovzdávajte cez Moodle k tomuto predmetu najneskôr 1 hodinu pred začiatkom obhajob v danom dni
