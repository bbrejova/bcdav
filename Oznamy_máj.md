**Osnova**

- Harmonogram + ŠVK
- [Prezentácia 3](./Prezentácia_3.md) (nácvik obhajob)
- [Odovzdávanie prác](./Odovzdávanie_prác.md)
- [Obhajoba, prezentácia vlastných výsledkov](./Obhajoba,_prezentácia_vlastných_výsledkov.md)
- Magisterské štúdium
- ([Štúdium v poslednom ročníku](./Štúdium_v_poslednom_ročníku.md))

**Čo vás čaká v najbližšom čase**

- Dnes: o odovzdávaní, o konci štúdia, o prezentáciách, organizácia nácviku obhajob
- V predstihu pred odovzdaním bakalárskej práce
  - Skontrolujte si zadanie, prípadné zmeny riešte čím skôr
  - Skontrolujte si prevod na text [na stránke CRZP](http://testdoc.crzp.sk/?fn=main)
  - Zálohujte si prácu (viď nedávne výpadky na stránke overleaf)
- Do piatka 23.5. podanie prihlášok na štátne skúšky (AIS)
- Do nedele 25.5. [odovzdanie práce elektronicky](./Odovzdávanie_prác.html#elektronická-verzia-práce) do systému AIS (DAV+BIN)
- Do piatka 30.5. [odovzdanie papierovej verzie](./Odovzdávanie_prác.html#odovzdávanie-vytlačených-prác-na-katedre) bakalárskej práce,
- V skúškovom: nácvik obhajob, 40% známky na tomto predmete
   - termíny 5.6. doobeda, 6.6. doobeda, 12.6. poobede, 16.6, doobeda, zapisujte sa v AIS
- 16.6. koniec skúškového obdobia, nahláste študijnej referentke ukončenie skúškového
- 18.6. – 30.6. Štátne skúšky a obhajoby (sledujte [oznamy študijného
 oddelenia](https://zona.fmph.uniba.sk/studenti-a-studium/statne-skusky-a-obhajoby/))
  - predbežne BIN 20.6. poobede, DAV štátnice 18. a 19.6., obhajoby 24.-26.6.  
  - 27.6. budú prijímacie skúšky na mINF
      - bez prijímačiek prijatí študenti, ktorí majú študijný priemer z
        povinných a povinne voliteľných predmetov (vrátane štátnic a
        obhajob) lepší ako 1,75
      - nakoľko priemer je známy až po obhajobách, finálne pozvánky až na
        poslednú chvíľu

**Študentská vedecká konferencia**

Študenti a absolventi DAV dosiahli na ŠVK veľa úspechov:

* Zuzana Kováčová: Specificity of the Methodology for Detecting Anomalies in Athletes’ Biological Passports Used in Anti-Doping Testing, 2. miesto v sekcii Matematika
* Andrej Špitalský: Effects of Diffusion on Territory Formation in Wolf Populations, laureát, Cena prof. Mariána Neamtu v sekcii Matematika
* Lukáš Gáborik: Flow triangulations of cubic graphs, laureát  v sekcii Matematika
* Damian Harenčák: Decentralized privacy preserving federated learning for 3D scan processing, jeden z víťazov v sekcii Počítačová grafika a strojové učenie
* Erik Božík: Slovak Speech Corpora for Open-Source Automatic Speech Recognition, laureát v sekcii Počítačová grafika a strojové učenie

Všetkým gratulujeme a dúfame, že budú inšpiráciou pre vás zúčastniť sa ŠVK v budúcnosti.

Študenti uvedení vyššie, ktorí sa úspešne zúčastnili ŠVK, dostanú plný počet bodov z prezentácie 3 (nácvik obhajob), nakoľko si už prezentáciu precvičili. Prosím nehláste sa na termíny v AIS. Ak ale máte záujem nám odprezentovať aktuálnu verziu vašej prezentácie a dostať k nej spätnú väzbu, dajte nám vedieť (dohodneme zvláštny termín).

**Magisterské štúdium na programe Informatika**

- Z povinne voliteľných predmetov magisterského štúdia treba
  absolvovať aspoň 70 kreditov
    - Okrem toho treba absolvovať povinné predmety, splniť
      prerekvizity niektorej formy štátnic a získať celkovo aspoň 120
      kreditov
- Magisterské predmety absolvované na bakalárskom štúdiu sa počítajú
  do splnenia prerekvizít, ale nie do limitu 70 kreditov z povinne
  voliteľných predmetov
- Ak ste veľa povinne voliteľných predmetov už absolvovali, alebo máte
  záujem o špecializáciu, ktorá týmito predmetmi nie je dostatočne
  pokrytá, môžete sa poradiť s garantom prof. Královičom o prípadnej
  možnosti individuálneho študijného plánu

**Diplomová práca**

- Dôležitou súčasťou magisterského štúdia je diplomová práca
- Väčší rozsah ako bakalárska, väčší dôraz na vlastné výsledky a
  štúdium literatúry, nestačí priamočiara implementácia alebo analýza dát
- Tému treba mať nájdenú skoro v prvom semestri štúdia, aby ste mohli
  začať študovať literatúru, prípadne si zapísať vhodné predmety
- Odporúčame začať hľadať vhodných školiteľov a témy už teraz alebo
  najneskôr v septembri
- Ako ste niektorí už zažili, obľúbení školitelia môžu byť obsadení,
  ak prídete neskoro
- Niekedy je možné na diplomovej práci nadviazať na bakalársku, čo je
  výhoda, lebo sa orientujete v problematike
